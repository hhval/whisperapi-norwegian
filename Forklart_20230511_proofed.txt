I formiddag la regjeringen frem sitt reviderte nasjonalbudsjett. Et budsjett som kan få litt å si for deg. Det dreier seg om ganske mye penger og ganske mange forskjellige tall. Men her er det du bør få med deg som helt enkelt og greit. Du hører på forklart fra Aftenposten. Mitt navn er Filip A. Johannesborg, og det er torsdag ettermiddag 11. mai. Vi har fått en ganske stor og betydelig sum som har flyttet på i statsbudsjettet i fjor høst. Og det har blitt gjort justeringer nå i dette reviderte budsjettet. Og en av de tingene som vi må... Økonomijournalist Sigurd Bjørnestad. Bare for å ha det unnagjort. Hva er et revidert budsjett? Statsbudsjettet forrige år det ble vedtatt rett før jul. Så etterpå hadde det kommet veldig mye ny informasjon om alle de tallene som er inne i statsbudsjettet. All denne nye informasjonen tar jeg nå inn og lager et revidert, oppdatert budsjett. Men sånn for deg og meg, hvordan vil vi kjenne på dette budsjettet sånn som det er nå? Dette er et revidert budsjett, så det er ikke store forandringer i det som angår den personlige økonomien for folk. Men det er viktig å huske på den store offentlige aktiviteten i Norge som angår hverdagen til alle. Skole, politi, helse, omsorg. Der får mer penger i dette statsbudsjettet, sånn at den store aktiviteten kan holdes oppe. Hvordan kan den pengebruken påvirke oss da? Den kan påvirke oss ved at sykehusene klarer å holde aktiviteten oppe, det er like mange politifolk i gatene, og politiet kan kjøpe like mange politibiler som var planlagt opprinnelig, til tross for at prisene på politibiler har gått opp. Så dette er ikke et budsjett som først og fremst vil ha mye å si for lommeboka di. Det handler først og fremst om å holde hjulene i gang. Det er riktig nok noen ting vi kommer til å merke, som at strømstøtten videreføres og justeres, og for eksempel at de mellom 21 og 24 år skal betale mindre når de går til tannlegen. Men det som har vakt mest oppsikt er at oljepengebruken går opp ganske kraftig. Regjeringen planlegger å bruke hele 56 milliarder kroner mer enn i forslaget som kom i høst. Det er fortsatt innenfor handlingsreglene, altså 3% av avkastningen til oljefondet. Men Sigurd, hva skal de pengene brukes på? Det går ikke an å si at oljepengene brukes til noe spesielt, men oljepengene blir brukt til å fylle det gap mellom inntekter og utgifter som er på statsbudsjettet, slik at statsbudsjettet i Norge går akkurat i null. Det som har særlig vært økte utgifter i år er utgiftene til hjelp til Ukraina, og så er det for å kompensere all statlig virksomhet for den uventet høye pris- og lønnsveksten som har vært i år. Men er det slik at dette budsjettet vi nå ser på, er det sånn det kommer til å ende opp? Nei, dette skal nå behandles på Stortinget, så da vil nok regjeringen først gå til sin foretrukne budsjett-partner SV og forhandle. Og hvis man ikke får til enighet her, så vil man kanskje gå til andre partier, men dette skal forhandles om i Stortinget og vil helt sikkert bli forandret. Er det noen som er kritiske til denne pengebruken? Det er alltid noen som er kritiske til denne pengebruken. Noen synes det er for lite grønt, andre synes det brukes for mye penger, slik at det kan bli press i økonomien. Noen synes den er for streng med næringslivet, så hver dag det blir lagt frem statsbudsjett eller revidert budsjett, så er det mange røster som er misfornøyde.